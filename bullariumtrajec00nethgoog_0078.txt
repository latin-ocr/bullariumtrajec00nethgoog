vam Isi-nonnemo.

expresse declaravit (num. 567). Neque praetermittenda hic videtur ratio accepti
et expensi, quam collectores praedictos reliquisse novimus. Ipse porro Ber·
nardus de Monte Valrano in suo hujus collectae registro declarat, se an.
1317—1320 a subcollectoribus suis civitatis et dioeceseos TraJectensium rece·
pisse summam 1145 florenorum auri et aliquot denariorum. ι)

In diuturno inter Ludovicum de Bavaria et Sedem Apostolicam certamine
papales sectati sunt partes Henricus de Virneburch et Walramus de Juliaco
successive archiepiscopi Colonienses, quos igitur necessitatibus debitisque op·
pressos plus semel adjuvare conatus est Summus Pontifex. Nam ad diminuendum
ecclesiae suae debita, ut ab universis in provincia Coloniensi personis eccle·
siasticis subsidium moderatum exigere et recipere valeret metropolita, aposto·
licam veniam ter obtinuit, scilicet an. 1325, 1327 et 1332 (numm. 650, ⁷23,
875). Insuper cum a0 1329 fructus primi anni beneficiorum in provincia Colo·
niensi vacaturorum per triennium sibi reservasset Johannes papa XXII, ut
quartam vel tertiam ipsorum fructuum partem archiepiscopo Coloniensi ejusque
suffraganeis assignarent, suis collectoribus mandavit, sed brevi post idem man-
datum revocandum putavit (numm. 827—831). Collectores deputati tunc erant
Henricus praepositus S. Severini Coloniensis, Godeschalcus de Barbergb scho-
lasticus, Johannes de Bunna decanus ecclesiae Bunnensis (num. 842). Hisce
injunxerat dominus Papa, ut in provincia Coloniensi colligerent tam bene·
ficiorum fructus supra memoratos quam decimam omnium proventuum eccle·
siasticorum, quippe quam jam dudum per sex annos Clemens V imposuisset,
,sed in Germania fere nemo solvere curasset (num. 834). Mox vero, ut ab
utroque tributo exigendo penitus supersederent, iidem collectores novum man·
datum papale receperunt (numm. 847—848). Gravibus enim querimoniis
Summum Pontificem hac de causa lacessere non destiterat clerus Germanicus,
donec tributa tam exosa saltem ad tempus fuissent abrogata. 2) Hosce pro·
inde collectores revera apud nos munere suo functos fuisse, vix credi potest,
eoque minus quod ipsorum actionis et administrationis nulla omnino documenta
supersint.

Sed collectoris officium in partibus nostris profecto obivit Johannes de
Casleto canonicus Leodiensis, cui a0 1344 iterumque duobus annis post com-
misit Clemens papa VI, ut in provincia Coloniensi proventus unius anni bene·
ficiorum vacantium tam ipse quam per subcollectores usque ad biennium exi·
gendos curaret (numm. 1121 et 1170). In dioecesibus Coloniensi et Leodiensi
hanc collectam ipse J ohannes perfecit, in Trajectensi autem Hugonem Wstinc 3)
canonicum suum deputavit subcollectorem. Tota ratio accepti et expensi, quam
Gamerae Apostolicae proferre debuerunt collectores, nuper in lucem edita est. 4)
Ex quo registro concludimus, per utrumque biennium, scilicet an. 1344—1348,
quae de fructibus primi anni beneficiorum, tunc in civitate et dioecesi Trajec-
tensibus vacantium, tota summa recepta fuerit ascendisse ad 481 scudata, 40
solidos, 11 denarios monetae TraJectensis et 2 parvos florenos, vel uti alio
modo computavit Johannes collector, ad 760 libras, 15 solidos, 5 denarios. ⁵)

 

1) Kirsch l.l. 49—50. 2) Cfr. Kirsch l.l. xxxvn.
3) De quo videsis Muller Het rechteboelc ran cleu Dom vlu-xm.
4) Kirsch l.l. ‘zoa-295„ 5) Kirsch l.l. ⁴284 et 291.

 

