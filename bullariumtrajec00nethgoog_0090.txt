Epilogus,

Lm Imaonuc‘rlo.

interpositas complures querelas de injuriis sibi illatis cum a clericis tum a laicis:
Trajectensis dioeceseos ad Summum Pontificem delatas fuisse Bullatium nos-
trum tradit. In quibus judicandis alterutra via procedere mos erat. Vel ipsa
in curia lis instituebatur et definitiva pronunciabatur sententia3 huJus vero
executio committi tunc solebat certis quibusdam judicibus, qui „simpliciter et
de plane, sine strepitu et figura judicii, informatione recepta, si per informa·
tionem hujusmodi repereritis ita esse”, decretum in curia editum efficiendum
curarent (v. gr. num. 596). Vel aliis judicibus, 1) qui nostris in partibus
commorati causam propius ipsi inspicere possent, rite se informandi, testes
ad judicium evocandi, justam sententiam edendi facultas delegabatur3 quam
sententiam deinceps „appellatione postposita per censuram ecclesiasticam fir·
miter observari“ facerent (v. gr. num. 279). Hunc in modum a⁰ 1375 Johannes
de Arkel tunc episcopus Leodiensis, qui antea per viginti annos et amplius
ecclesiae Trajectensi praefuerat ejusque conditionem plane expertus noverat,
judex deputatus esse legitur in causa difficillima, saepius eo tempore inter
antistitem et archidiaconum TraJectenses de jurisdictione spirituali agitata (num.
2241). Eandem agendi rationem plerumque a Sede Apostolica in judiciis sa·
pienter fuisse observatam, speciminibus quibus appareat Bullatium minime

caret.

Nunc denique Introductionis nostrae finis. In qua nihil aliud sectatus
sum, nisi ut quanta utilitas ad studia historica, quae quidem in rebus eccle·
siasticis patriae nostrae versantur, ex toto hoc opere conferri possit, porro qua
vi atque auctoritate his in regionibus usque ad an. 1378 Romani Pontifices
gauderent, satis explicaretur. 2) Cujus instituti prior pars eo majoris videbatur
momenti, quod tum vetusta Chronica cum auctores, a quibus episcoporum
Trajectensium antiquam historiam descriptam novimus, res politicas vel profanas
primo loco ponere amant, e contrario res stricte ecclesiasticas vel sacras non
tam ex professo tractare, quam ut illis subordinatas. Instituti nostri altera
pars maxime videtur idonea, qua convicia et opprobria Romanis Pontificibus
ob supremam, qua nostris in partibus antiquitus usi sunt, auctoritatem vulgo
imputata refutentur vel saltem de verbis exasperatis reprehendantur. Interim
vero non apologeta, historicus tantum esse sincere studui. Idcirco tota hac-
Introductione ut ipsa diplomata paucis illustrata quidquid verum tali in re
sciri possit fideliter patefaciant conatus sum. Porro hac solum ratione Bul·
larium Trajectense praebere apologiam solidam atque Pontificatu Romano, qui
teste Josepho de Maistre 3) nulla alia defensione indiget nisi veritate, non in·
dignam persuasum habeo. Itaque fore spero, utin ecclesiasticam patriae quoque
nostrae historiam quodammodo cadat insigne illud celeberrimi Pertzii elogium:

„die beste Vertheidiqunq der Pc'ipste ist die Enthic‘llunq ihre-3 Sein3.'’ 4’)

Dabam UltraJecti a. d. 111 Nonas Apriles MDCGOLXXXXVI.

 

1) Cfr. Iudicem rerum i. v. Judices deputati.

2) Cfr. supra Praefatio p. 111.

3> Du Papo (Anvers 1820) Chap. xm. p. 284.

4) Archiv der Gerellsclmst sar &ltere deutsche Geechichtskuude (Haunover 1824) Bd. V. S. 29. ,

