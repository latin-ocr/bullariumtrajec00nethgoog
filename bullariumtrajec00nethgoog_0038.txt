xxvm Imaonucrio.

postulantes se illarum auctoritate de beneficiis ecclesiasticis provideri.” Sed ab
altera parte aperte declarat Wilhelmus Procurator, quod ,Johanne.superstite
auctoritas Nicolai rite despicitur, nisi forte Johannes (papa) in generali concilio
reprobetur.” Hujusmodi autem studia Ludovico regi magis quam Summo Pon·
tifici dedita quin inter clericos et laicos apud nos foverint complures dubitandum
non videtur.

Anno 1330 Wilhelmus Hollandiae comes cum Johanne papa XXII simul·
tatem habuit, cujus utique fervor paullo post est exstinctus. Adversa jamtunc
fortuna Ludovico Bavaro vindicias suas propugnante, paci inter Sacerdotium
et Imperium instaurandae nonnulli principes ac reges intervenire conati sunt,
idque prae caeteris Wilhelmus comes III et Philippus rex Franciae3 qui, uti Wil-
helmus Procurator narrat, „cotidie cum Wilhelmo comite studet et discutit,
qualiter Baurus ad Johannis papae gratiam pervenire possit.” l) Comes igitur
praedictus die 18 Martii, comitatu pulcherrimo 800 equitum, juncto sibi regis
Franciae germano, Parisiis in curiam pontificiam profectus est. Frustra vem,
„quoniam sibi omnibusque suis Papae praesentia denegatur.'’ Summus enim
Pontifex, de fide proponendae reconciliationis dubitans atque multitudinem
gentis armigerae, quam Wilhelmus secum duxerit, suspectam habens, ipsum
nec audere nec videre voluit, quapropter pontes trans Rhodanum flumen destrui
praeceperat. Hac de causa vehementer iratus Wilhelmus comes in Hollandiam,
ubi die 14 Maji advenit, regressus et inde mense sequenti Francofurtum pro·
fectus est. Qua in civitate ¹,multis illico diebus” 2) simul cum Ludovico Bavaro
commoratus, regia hujus munificentia variis iisque notabilibus privilegiis die 14
Junii donatur. 3) Porro tunc a Summo Pontifice tam alieno animo fuisse Wil-
helmus comes traditur, ut duos milites ab Avenionensi curia venientes, qui
dominum Papam excusarent, nec videre nec audire'sua vice voluerit sed verbis
comminatoriis et derisoriis repulerit. Quae quidem discordia cum Johanne papa
XXII viro nunquam omnino consopita esse videtur, etiamsi liti huic compo-
nendae Johanna Wilhelmi comitis uxor jam media aestate an. 1330 operam
dederit. Ad tres comitissae epistolas sibi directas J ohannes papa benevole quidem
respondet, excusationem afferens, quare Wilhelmi mariti praesentiam nuper
rejecisset (num. 850). Deinde eidem Johannae comitissae nonnulla conceduntur
privilegia (numm. 858, 892). Verumtamen nullum abhinc Johannis papae XXII
diploma reperitur, singulatim ad Wilhelmum comitem destinatum, nisi modo
num. 899, mense Martio an. 1334 editum, quando Wilhelmus comes una cum
compluribus aliis principibus ad studia reconciliatoria incitatur. Oonjicere ergo
licet, amicam inter J ohannem papam atque Wilhelmum comitem necessitudinem
nunquam penitus fuisse reparatam. Vim autem odii inter utrumque postea
aliquatenus saltem dimissam esse, certiores fimus a Wilhelmo Procuratore 4),
sub an. 1332 narrante: Wilhelmum comitem „Papae permissione’' ad Ludo·
vicum Imperatorem, Franconiae tunc degentem, tendere nisum esse, ut pace
inter Sacerdotium et Imperium restituta „omnis fidelium populus armiger Christi
fieret” ad Terram Sanctam liberandam.

 

1> L. l. 705 seq. Quae huc pertinent J. de Beka Chronica 113 erronee ad an. 1327 retulit.
2) A die 3 Junii usque ad 11 Julii3 Wilh. Procurator 1. 1.

3) Csr. van Mieris Chartam-boel: 11. 497—499.

4) L. l. 717.

 

