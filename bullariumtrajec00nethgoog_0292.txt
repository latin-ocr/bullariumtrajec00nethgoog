194 Gnneoams XI.

parte eorumdem ducis et ducisse nobis fuit humiliter supplicatum, ut premissis
robur confirmacionis adicere de benignitate apostolica dignaremur. Nos itaque,
hujusmodi supplicacionibus inclinati, donacionem et appropriacionem, cessionem
et assignacionem predictas pro dictis dote et augmento, ut premittitur, factis,
necnon hujusmodi retencionem jurium presentandi et presentacionis predictorum
rata habentes et grata, illas auctoritate apostolica ex certa scientia confirmamus
et presentis scripti patrocinio communimus. Ceterum, quia alia per ipsos ducem
et ducissam, ut premittitur, statuta et ordinata de jure viribus non subsistant,
nos super hoc de benignitate apostolica providere volentes, eadem auctoritate
statuimus et ordinamus, quod in dicta capella exnunc et imposterum sint et
esse debeant tresdecim canonici, capitulum facientes, quorum unus sit decanus,
qui eisdem canonicis presit et in dignitate constitutus existat et primum stallum
in choro et primum locum et priorem vocem in capitulo et alias preminencias
et honores consuetos habeat, ac quatuordecim prebende equales, inclusis in eis
et computatis dictis quatuor prebendis antiquis, quarum idem decanus duas,
que invicem unite existant, et quilibet dictorum canonicorum unam prebendas
habeat, et quod prefati quatuor capellani seu vicarii fructibus, redditibus, pro-
ventibus, juribus et obvencionibus ad ipsorum vicarias seu capellanias ab olim
spectantibus et pertinentibus contenti existant, sicut prius. Statuimus eciam
et ordinamus, quod decanus et capitulum supradicti personas ydoneaS, cum
eis per ducem vel heredes aut successores predictos canonice presentate fuerint,
ad hujusmodi prebendas, cum vacabunt, in canonicos instituant et admittant,
quodque electio decani dicte capelle, qui erit pro tempore, ad eosdem capitulum
pertineat, qui quidem decanus, postquam ejus electio fuerit canonice confirmata,
curam et administracionem dicte capelle ac personarum et bonorum predictorum
prudenter et salubriter et alias secundum canonicas sanctiones studeat guber·
nare. Volumus eciam et statuimus auctoritate predicta, quod tam de redditibus
et proventibus predictarum quatuor antiquarum prebendarum dicte capelle quam
aliis predictis, sicut premittitur, donatis et assignatis eisdem decano et cano-
nicis prebende sue exsolvantur in hunc modum, videlicet quod decanus, qui
duas prebendas seu porcionem duarum prebendarum percipiet, pro grossis fruc-
tibus hujusmodi duarum prebendarum recipiat sexaginta scuta antiqua annuatim
vel valorem eorum in moneta in partibus illis currenti, quilibet vero canonicus,
in dicta capella residenciam faciens personalem, pro grossis fructibus sue pre·
bende percipiat et habeat triginta scuta antiqua annuatim vel valorem eorum
in moneta supradicta, residuum vero dictorum reddituum et proventuum ao
bonorum aliorum detur et dividatur ac assignetur tam pro cotidianis distribu-
cionibus decano et canonicis ipsis divinis officiis et horis interessentibus, quam
pro defensionibus, necessitatibus et utilitatibus dicte capelle ao personarum et
bonorum ipsius, prout dicti decanus et capitulum duxerint salubriter ordinandum3
super quo eis potestatem plenariam elargimur, et quod, si aliquis canonicorum
residenciam personalem in dicta capella facientium, infirmitatis dumtaxat neces-
sitate excepta, se ab eadem capella aliqua divinarum diurnarum vel nocturnarum
horarum absentaverit, porcione ipsum alias, si presens esset, contingente, de
cotidianis distribucionibus omnino careat, que cedat ceteris in augmentum, quod-
que decanus predictus, cum personaliter divinis interfuerit, duplum illius, quod
cuilibet canonicorum pro rata loco distribucionum continget, habeat et recipiat,

