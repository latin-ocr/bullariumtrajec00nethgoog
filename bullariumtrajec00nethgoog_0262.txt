164 Uaunus V.

1847. 1367, Octobris 26, Romae ap. S. Petrum.

(Johanni) episcopo Traj. mandatur, ut pro Hildeyhero Vamstave milite

Coloniensi, quem nonnulli summa 3300 aureorum mutonum spoliarunt,
causam audiat et decernat.

Venerabili fratri .. episcopo Trajectensi salutem etc.

Exhibita nobis pro parte dilecti filii nobilis viri Hildegheri Vanistane ι)
militis coloniensis petitio continebat, quod cum olim dilectus filius nobilis vir
Lodovicus de Namurco miles Leodiensis diocesis tria milia et trecentos aureos,
mutones vulgariter nuncupatos, boni auri et legitimi ponderis, in quibus idem
Lodovicus dicto Hildeghero ex causa legitima tenebatur, dilecto filio Alardo de
Paylor militi Coloniensis diocesis, legitimo procuratori et nomine procuratorio
dicti Hildegheri recipienti, infra ambitum ecclesie loci fratrum ordinis Minorum
opidi Aquisgrani dicte Leodiensis diocesis realiter persolvisset et litterarum
obligatoriarum super hujusmodi debito confectarum restitutio dicto Lodovico
sufficienter facta et earum cancellatio subsecuta fuissent, dilecti filii nobiles viri
Godefridus de Gronsfelt et Wirricus de Weydaberg milites dicte Leodiensis
diocesis et nonnulli tam burgenses de opido memorato quam alii ac dictorum
Godefridi et Wirrici familiares et complices in hac parte, quorum nomina eidem
Hildighero, ut asserit, erant et sunt prorsus ignota, armata manu ad ecclesiam
concurrentes eandem, dictum procuratorem prefata pecunie summa, quam secum
habebat, infra dictum ambitum ausu sacrilego per violentiam spoliarunt et eam
secum asportarunt. Quare pro parte ipsius Hildegheri fuit nobis humiliter sup-
plicatum, ut providere sibi super hoc de oportuno remedio dignaremur. Nos
igitur, ipsius Hildegheri supplicationibus inclinati, fraternitati tue per apostolica
scripta mandamus, quatinus vocatis qui fuerint evocandi et auditis hincinde
propositis, simpliciter et de plano ac sine strepitu et figura judicii quod justum
fuerit, appellatione remota, decernas, faciens quod decreveris per censuram eccle-
siasticam firmiter observari. Testes autem, qui fuerint nominati, si se gratia,
odio vel timore subtraxerint, censura simili, appellacione cessante, compellas
veritati testimonium perhibere. Dat. Rome apud Sanctum Petrum, VII Kl.
Novembris, anno quinto.

neq. An. T. ω, f. ὑοῦ.

1) Legendum potius videtur: Vanlstave.

1848. 1367, Octobris 27, (Romae ap. S. Petrum).

Johanni Spyeman de Asperen clerico non conjuyato nec in sacris ordi-
nibus constituto T raj. dioec. confertur tabellionatus officium.

Ne contractuum memoria. Dat. Avinione (sic), VI Kl. Novembris,
anno quinto.

Ray. Αυ. Τ. 16, s. 539⁰.

 

 

