Dispensationes
super aliis
impedimentis.

ηπ Irraonucno.

Dispensationis super consanguinitate vel affinitate in tertio gradu cum
quarto mixto similiter paucos casus habemus obvios (numm. 456, 968, 1127,
1220); qui singuli, penultimo solo excepte, ad oratores principum vel nobili
saltem genere conspicuos pertinent. Immo ipsa in quarto gradu dispensatio
saepius quidem principibus et nobilibus concessa legitur, rarissime vero homi-
nibus nobili genere carentibus, iisque nonnisi post nuptias jam antea celebratas
(numm. 796, 944, 1223). Cur autem prae caeteris et quasi exclusive papali
super impedimentis matrimonii dispensatione fruiti sint proceres, ι) facile expli-
catur. Etenim in rescripto pontificio tamquam propria dispensationis ratio sive
causa maximam vim habere solet „bonum pacis” inter amicos et consanguineos
cujusque contrahentis reparandum vel stabiliendum. Sed Ecclesiae et reipublicae
non tantum valere bonum pacis inter homines plebejos, quam si inter potentes
et nobiles servari contingat, ultro patescit.

In specie demum adhuc notanda videtur dispensatio ita dicta generalis,
quam nonnunquam principibus eorumque filiis filiabusve datam legimus (numm.
208, 589, 595, 759). Tali in dispensatione nomen utriusque vel saltem unius
contrahentis minime designari, sed generatim, ut cum aliquo nobili consan-
guineo vel affini matrimonium inire liceret, indulgeri solebat. At iste dispen-
sandi modus brevi tempore tantum in usu erat, quandoquidem an. 1364 Urbanus
papa V eum expresse revocavit (num. 1796).

Dispensationem super impedimentis matrimonii rarius ipsis oratoribus in-
scripserunt Romani Pontifices, idque nonnisi principi cuidam (v. gr. num. 188,
208); sed dispensationis rescriptum ad ordinarium loci plerumque, aliquando
etiam ad episcopum vicinum destinare solebant, cui executio sive fulminatio
demandaretur (v. gr. numm. 938, 941, 1088, 1334, 2146, App. XI). Eidem
dispensationis executori simul facultas committebatur, prolem legitimam decer-
nendi, excommunicationis sententiam, quam contrahentes impedimentum non
ignorantes forte incurrissent, relaxandi, iisdem poenitentiam imponendi salu·
tarem, denique omnia faciendi, quae de jure fuerint injungenda (ν. gr. numm.
1215, 1248, 1509).

Caetera impedimenta, super quibus in Bullario dispensatum legimus,
sunt: a. affinitatis spiritualis (numm. 205, 559, 1169) sive propinquitatis per-
sonarum ortae ex S. Baptismo vel S. confirmatione. Impedimentum dirimens
cognationis spiritualis nunc ex Concilii Tridentini 2) Constitutione solum com-
prehendit paternitatem, compaternitatem et filiationem, sed etiam ad confra-
ternitatem antiquitus sese extendebat. 3) Hujusmodi spiritualis cognationis ex
confraternitate ortae specimina praebent numm. 559 et 1169. b. Crimini-3,
scilicet adulterii cum promissione nuptiarum. Impedimentum hoc dirimens
antiquissimis jam temporibus conditum 4) hodiedum adhuc viget3 cujus solum
exemplum exstat num. 246. c. Publicae honestati-3, 5) quod impedimentum
dirimens ex praeviis sponsalibus oriundum impedivisse legitur, quominus inter
Albertum dominum de Vorne ejusque uxorem Magtildim matrimonium valeret

(num. 666).

 

1) Csr. supra lutrod. p. xxu seq. 2) Sessio 24 cap. 2 ds ref. matr.
3) Sexti decret. Lib. lv, Tit. 111. cap. 13 cfr. van de Burgt l.l. 156.
4) Decret. Greg. Lib. IV. Tit. vn. cap. 6. 5) Van de Bur-gt 131 et 164 seq.

