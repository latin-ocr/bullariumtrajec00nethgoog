vm Ina-nonnemo.

tulit usque ad saec. XVIII, quippe quod Miraeus et van Heussen et van Rijn 1)
pro editione sua ante oculos se habuisse sed corruptioni jamtunc proximum
fuisse affirmant. Etenim et num. 21 et num. 24 sunt: „Dat. Rome apud Sanctum
Petrum,” nota illo tempore sane rarissima, cum Pontifices Romanos saeculo
XV anteriores, quando in Urbe degebant, plerumque in palatio Lateranensi
vel apud aliam potius quam S. Petri Basilicam sedem habuisse sit notum.
Sicut autem falsarius in fingenda spurii sui diplomatis regii nota chronologica
verbotenus alterum idque genuinum Conradi III regis diploma imitatus est,
hoc ipsum in fingenda bulla confirmatoria conatus fuisse videtur. Jam habebat
verisimiliter bullam Eugenii papae III, quae erat: „Dat. Rome apud Sanctum
Petrum ‚'’ eamque ad Walterum abbatem Walachriensem destinatam (num. 14),
sed falsario nostro, qui vetus tabularium Trajectense penitus noverat, haud
facile ignotam. Nam ejusmodi bullae, quae licentiam ab Heriberto episcopo-
Traj. impertitam confirmavit, saltem apographum aliquod in vetere cathedralis
ecclesiae tabulario non defuisse dicamus. Proinde hanc genuinam Eugenii
papae III bullam imitando falsarius scripserit: „Dat. Rome apud Sanctum
Petrum.” Quibus verbis temere adjecit: „XV Kl. Aprilis, pontificatus nostri
anno prim0.” Cum enim ad eundem annum, quo spurium Com-adi regis diploma
oriundum finxerat, referre voluerit ipsam bullam confirmatoriam, scripsit: „pon-
tificatus nostri anno primo ,” sed ita in laqueum incidit. Eugenius papa III
pontificatus apicem anno 1145 utique attigit3 verumtamen (quod falsarius noster
ignorasse videtur) jam mense Februari0, ita utinensis Aprilis anno pontificatus
primo septem abhinc mensibus praeterierit, cum Conradus rex die XV Kl.
Novembris diploma suum edidisse contenditur. Inter utrumque diploma spatium
quinque circiter mensium optime congruere falsarius noster computavit3 scripsit
igitur sicut in diplomate regio: XV Kalendas; non autem: Novembris, sed:
Aprilis, ut bulla papalis diploma regium post quinque menses subsecuta fuisse
videretur. At procedente tempore quamlibet fraudem semetipsam denudare
hic iterum apparet.

Firmissimum interim quod supra diximus permanet: nullum jam superesse
indicium certum, quo bullas papales ante finem saec. XIII nostris in partibus
adulteratas esse demonstretur. Habentur quidem duae literae papales ut spu-
riae repudiandae, quarum nota chronologica ad saec. XII refertur3 quin tamen
multum postea confectae sint, dubitari non potest. Neutrum enim diploma
legitur in Libro donationum, cujus partem primam fini saeculi XII, alteram
vero saec. XIII eruditi attribuunt; neque etiam invenitur in reliquis chartu-
lariis nostris antiquioribus, de quorum fide ingenua dubitare non licet. Sed
in codices supra laudatos, Hannoveranum scilicet (saec. XIV) et Leydensem
(saec. XV) ementitae hae bullae derivatae esse videntur a communi quodam
fonte hodie nondum residue, quem cl. Muller 2) circa an. 1322 censuit oriundum.

Cui opinioni hac in re favet sane, quod illo tempore acrem de mutuis.

juribus aemulationem inter quinque capitula Trajectensia ingravescentem novi-
mus. Cujus rei luculentum habemus documentum in diplomate d.d. 2 Septembris
an. 1317 3): quattuor enim capitula ecclesiarum S. Salvatoris, S. Petri, S. Jo-

 

1) Vide locos supra laudatos num. 24. 2) Ibidem L. et LXVIII.
3) A. Matthaeus De nobilitate 691, ubi integrum diploma.

