Inrnonuc‘no. - 11

vera et concordia esset . . . . ut nulla Jam ulterius inter eos scandala aut jurgia
inessent”, paterna et monuit et ordinavit auctoritate. Insigne profecto et memo-
rabile spectaculum, quod historiographos nostros in posterum sugere non licebit.

Secundum diploma papale (num. 10) in memoriam revocat famosum et
lugubre consortium, quod in ¹‚immortali 'inter Sacerdotium et Imperium contro·
versia'’ wilhelmus Ι episcopus TraJectensis habuisse traditur. Qui postquam
mense Januario an. 107 6 in conciliabulo Wormatiensi literis 1), quibus Gregorio
papae VII Summi Pontificatus dignitas abrogaretur, primus inter praesules sub-
scripserat, immo etiam die Paschatis ipse in ecclesia sua cathedrali Ultrajectina
anathema contra Summum Pontificem temere eructare veritus nequaquam erat,
unum abhinc mensem morte subita est correptus. Tametsi majore perculsus
excommunicatione, „in ecclesia Majori reverendis Pontificibus consepultus est,'’
uti a Johanne de Beka narratur 2); neque exsequiis solemnibus ideo privatus
est, sicut clare apparet ex necrologiis ecclesiarum S. Martini et S. Salvatoris ³),
ubi anniversarium obitus (a. d. V Kl. Maji) quotannis celebrari solebat.

Henricus autem ab an. 1075 episcopus Leodiensis, jure Pacificus cognomine Wilhelmu· 1

dictus, tum „quae Caesaris erant Caesari”, cum „quae Dei erant Deo'’ reddere
studebat. Proinde in duas claudicans partes, literis Wormatiensibus et ipse
subscripserat, mox vero poenitens cum Gregorio papa se reconciliare nitebatur 4).
Sic inter partes altercantes mediam quamdam secutus est viam, quod jam
diploma nostrum iterum clare ostendit. Pro Wilhelmo enim coepiscopo utpote
acerrimo Henrici regis ‚sectatore funus celebrare ausus non est praesul Leod-
iensis, nisi domino Papa de hac causa prius consulto. Quam causam sedulo
quidem in dubium vocavit, cum exsequias omittendo, ne regem ejusque fac-
tionem quam gravissime irritaret, serio metuerit. Responsum Gregorii papae
quaestionem facti non solvit, sed quaestionem juris secundum communem S. S.
Patrum sententiam judicandam episcopi arbitrio sapienter reliquit. Nunc etenim
ne ulla quidem superesse poterat ambigendi ratio: Wilhelmus episcopus, cum
revera „regi excommunicato scienter communicans sine poenitentia et satis·
factione discesserit”, extra communionem S. Matris Ecclesiae schismati induratus
obiit. Ergo, quod responsum papale tacite innuit, nec ipsi demortuo commu·
nicare debet obediens Ecclesiae filius.

Cui monito Hem-icum praesulem obtemperasse, quamvis taceatur in anti· ο
quis Chronicis, tuto conjiciendum videtur, cum ad mortem usque (a0 1091) stre-.

nuum auctoritatis papalis disciplinaeque ecclesiasticae fautorem se praebuerit 5).
Hoc loco inconsultum haud erit, gravissimam inter Sacerdotium et Im·
perium dissensionem illo tempore fervescentem planius considerare, quippe in
qua episcopi Trajectenses magnas partes egerint. Ita fore spero, ut inordinata
nonnullorum erga Sedem Apostolicam conditio melius intelligatur.
Vigebat tunc intima inter regiam potestatem et episcopos connexio,· cui
minime hominum arbitrium, sed rerum ac temporum complicatio causa paul-

 

1) Leguntur apud Pertz M. G. Legum 11. 44 seq.; de iis, quac sequuntur, cfr. Pcrtz Scr'wtmn
V. 244, 283-284.

2) Chronica 42.

3) A. Matthaeus ad Auctorem incertum Do rebus Ulca-aja. 226.

4) Vide A. Cauchie La querella dee investituras dam les dioceses de Libye et de cambrai (Lou-

vain 1890) 1. 30-33,
5) Cfr. A. Cauchie l. l.

ep. advorss·
rius Papae.

