104 Innoomms VI.

sionem magnam sue Trajectensis diocesis et ex certis aliis causis legitimis fre-
quenter in exercitio pontificalis officii et eorum, que hujusmodi officium concer-
nebant, quamplurimum impediebatur nec poterat omnia sine magno incommodo
personaliter exercere, ac propterea cupiens super hiis salubriter providere, tibi
pro huiusmodi officio pontificali et ipsum concernentibus et aliis oneribus in
pontificalibus, que ipse episcopus commode exercere non poterat, facilius et
commodius ad utilitatem subditorum propriis laboribus et expensis tuis snp-
plendis et supportandis trecentos florenos auri boni et legalis ponderis tibi ad
vitam tuam in certis terminis more censuum annuorum per dictum episcopum
et alios successores suos episcopos Trajectenses pro annua pensione tradendos et
assignandos assignavit et deputavit et nonnulla alia circa hec fecit et ordinavit,
prout in instrumento publico inde confecto, dicti episcopi sigillo munito, cujus
tenorem de verbo ad verbum presentibus inseri fecimus, plenius continetur.
Quare pro parte dicti episcopi et tua nobis fuit humiliter supplicatum, ut pre-
missis per dictum episcopum factis robur confirmationis adicere de benignitate
apostolica dignaremur. Nos igitur, hujusmodi supplicacionibus inclinati, hujus-
modi assignationem et deputationem et alia super hiis per dictum episcopum,
ut premittitur, facta et ordinata rata habentes et grata, illa auctoritate aposto·
lica ex certa sciencia confirmamus et presentis scripti patrocinio communimus.
Tenor vero dictarum litterarum talis est:

J ohannes Dei gratia episcopus 'I'raJectensis universis presentes litteras
inspecturis salutem in Domino.

Cum nuper sanctissimus pater et dominus noster Innocencius divina pro-
videncia papa VI venerabilem patrem dominum Folkerum electum Gibelethensem
ad peticionem nostram noviter promovit in episcopum ad titulum ecclesie Gibe-
lethensis, que est transmarina in patriarchatu Antiocheno, ad finem ut possit
supplere in pontificalibus officiis vices nostras, qui propter diffusam latitudinem
nostre diocesis et alias certas et legitimas causas frequenter in exercicio pon-
tificalis officii et eorum, que ipsum concernunt, quamplurimum impedimur et
non possumus omnia sine magno incommodo personaliter exercere, nos de
licencia domini nostri pape nobis ad infrascripta faciendum specialiter concessa
dicto domino Folkero pro hujusmodi officio pontificali et ipsum concernentibus
aliis oneribus in pontificalibus, que commode non possumus exercere, facilius
et commodius ad utilitatem subditorum propriis laboribus et expensis ipsius
domini Folkeri supplendis et supportandis trecentos florenos auri boni et legalis
ponderis tradendos et solvendos singulis annis in festis beatorum Martini episcopi
et Petri ad Cathedram divisim et equaliter more censuum annuorum eidem
domino Folkero ad vitam suam, per nos et alios successores nostros, episcopos
Trajectenses, pro annua pensione deputavimus et assignavimus et presentibus
deputamus et assignamus ac ipsum dominum Folkerum presentem et recipientem
per anuli (sic) nostri tradicionem de dicta pensione dictorum florenorum singulis
annis, ut premittitur, solvenda investivimus et presencialiter investimus, nos
et successores nostros, episcopos Trajectenses prefatos ac ipsam ecclesiam Tra·
jectensem et bona ipsius pro solutione dictorum florenorum dicto domino Folkero
et presertim omnes et singulos fructus, redditus et proventus, obvenciones et
jura ad mensam nostram episcopalem TraJectensem spectantes et spectancia in
partibus Sallandie infra diocesim nostram situata et in quibuscunque juribus

