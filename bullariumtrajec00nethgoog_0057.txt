Imaonuc‘rro. xnvn

Verbulo tandem commemorare hic juvat literas apostolicas, quibus nullo
matrimonii impedimento obstante minime quidem dispensatio aliqua impertita
est, quaeque indulta securitatis gratia dici possunt (numm. 358, 359, 409).
Augebatur tunc quodam scrupulo contrahentium animus vel forte a quodam
aemulo insidiae iis parabantur. Ad conscientiam igitur metu liberandam et
cautelam cujuslibet contradictioni ponendam domini Papae expressam declara·
tionem impetrarunt, quod in contracto jam matrimonio remanere utique sibi
liceret.

G. Mwsae Sacrificium ante auroram celebrare non licet, sed „MissaMitom qmbu Β·
privata quacumque hora ab aurora usque ad meridiem dici potest.’ ’1) Inter ”²¹22 1012>pmr
rationabiles causas, ab hoc praecepto excusantes, a recentioribus auctoribus ⁰⁶¹⁰ bmnda.
allegantur necessitas, itineris occasio, privilegium post Concilium Tridentinum
concessumst) Porro hac in re severior fuisse videtur quae medio aevo viguit
disciplina ecclesiastica. Etenim privilegium ante auroram celebrari faciendi raro
dumtaxat et personis proceribus tantum in Bullario nostro concessum legitur,
idque sub iisdem fere conditionibus, quae hodie ipso facto talem licentiam
involvunt: scilicet „cum urgebit necessitas vel ante diem contigerit proficisci.”
Hujusmodi licentiam qui expresse impetrarunt principes sunt vel illustriore
saltem nobilitate conspicui: scilicet Reynaldus H comes Gelriae ejusque uxor
Sophia, Wilhelmus IV comes et Margareta comitissa Hannoniae, Eduardus dux
Gelriae (numm. 764, 1131, 1496, 1795), Johannes de Blesis Schoonhoviae
dominus, Ghiselbertus et Suederus de Abcoude, Reynaldus de Brederode
(numm. 1338, 1593, 2068, 2069). Nullum omnino clericum tali privilegio
ornatum legimus nisi solum J ohannem de Pistorio decanum S. Salvatoris fami·
liarem papalem (num. 1153).

Denique referre oportet favorem a Wilhelmo Hannoniae comite III ejus-
que conjuge Johanna de Vallesio impetratum, ut „ab aurora usque ad horam
nonam, dum qualitas negotiorum pro tempore ingruentium id exegerit,” Missam
celebrari faciendi copiam haberent (numm. 923-924). Quam „horam nonam’'
appellant literae papales hic intelligenda est nostra hora tertia post meridiem,
quandoquidem insecutae fuisse videntur modum temporis diurni computandi,
quem tum Israelitae cum Christiani antiquitus colebant. 3)

Missae celebratio vetatur etiam tempore interdicti, quod est „censura
ecclesiastica prohibens divinorum officiorum, sacramentorum aliquorum et eccle-
siasticae sepulturae usum.’' 4) Procedente autem tempore miserabiles interdicti
effectus non mediocriter mitigarunt Romani Pontifices idque praecipue Boni·
sacius papa VIII in celebri Constitutione: Alma mater. ⁵) Quo mitigandi studio
dioecesis nostra Trajectensis in casibus peculiaribus saepissime fruita est. Cum
enim generale terrae interdictum (sive locale nuncupatum) alicubi fuerit, ibidem
officia divina privatim celebrandi vel celebrari faciendi permissum legimus mo-

nasteriis Egmundano et Rynsburgensi (numm. 61, 77, 127), item abbati Middel-

 

1) Ita Rubricae generales Missalis Romani XV.

2) Cfr. S. Alphonsi de Ligorio molegio moralis Lib. V. n⁰ 343; P. J. B. de Her-dt (Lovanii
1877) Sacrae lister-fiae praxis 1. n' 102.

3) Cfr. S. Matthaeus Ev. XX: 3—6 et S. Lucas Ev. xxm. 44.

4) Ligorio 1..1 Lib. vn cap. 4.

5) Sexti decret. Lib. V. Tit. xl. cap. 24; cfr. etiam Eremmon i. v. Vl. 825.

