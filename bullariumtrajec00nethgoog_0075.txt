Inrnonucno. va

Quibus praesuppositis, brevi nunc in conspectu ponamus tam collectores
papales quam tributa ecclesiastica, de quibus ante an. 1378 in partibus nostris

occurrit mentio.
ΑΟ 1215 vicesimam reddituum ecclesiasticorum ab universo Urbis et Orbis Decimae

clero per tres annos in subsidum Terrae Sanctae solvendam jussit Concilium iffi'ffiffssssuf
Lateranense IV. Proinde anno proxime sequenti Honorius papa III praecepit apud ¹²⁰⁹
Engelberto archiepiscopo Coloniensi ejusque suffraganeis, ut certam pecuniae collectae.
summam nunciis collectoribus declararent atque integre exhiberent (numm. 70

et 72). Horum collectorum nomina silentio tegunt literae papales. At a0 1221

tali muneri functi leguntur famosus ille magister Conradus de Marburg et
«Iohannes scholasticus xanctensis, quibus ut in provinciis Coloniensi et Bre-

mensi, atque a⁰ 1225 Ε. abbas Middelburgensis, cui ut in Flandria et Brabantia,
pecuniam ad opus Terrae Sanctae collectam administrarent, injunctum est

(numm. 99, 110, 111).

A0 1245 omnium proventuum ecclesiasticorum vicesimam, denuo ad trien-
nium, exegit Innocentius papa IV eamque qui colligeret in Leodiensi, Came·
racensi, Trajectensi dioecesibus abbatem Loci S. Bernardi deputavit (numm.
178, 179, 199, 210). Eidem tributo colligendo priores Lovaniensis et Ant-
werpiensis ordinis Praedicatorum ut in provincia Coloniensi operam darent
mandatum apostolicum receperunt (num. 209).

Iterum a0 1264 vicesimam proventuum ecclesiasticorum in subsidium
Terrae Sanctae solvendam jussit Urbanus papa IV, qui abbati S. Trudonis,
Leodiensibus decano et archidiacono magistro Marchualdo mandavit, ut pecu-
niam in dioecesibus Leodiensi et Trajectensi collectam Henrico episcopo Leo·
diensi crucesignato assignarent (numm. 306-307).

A0 1274 in Concilio Lugdunensi II decimam omnium proventuum eccle-
siasticorum per sex annos in subsidium Terrae Sanctae levandam praecepit
Gregorius papa X (num. 330). Hujus decimae in provincia Coloniensi collec-
tores deputati leguntur primum Albertus magister scholarum Parmiensis, tum
Rainerius de Orio praepositus de Clavasio‚ denique Theodericus prior ecclesiae
S. Andreae Urbevetanae (numm. 339, 355, 357, 360). Interim vero in terri-
torio Guidonis comitis Flandriae speciales deputati sunt collectores abbas de
Valcellis, Johannes de Brueriis et magister Renerus de Passiaco, qui praedicto
comiti pecuniam decimae in dominio ejus collectam assignarent (numm. 337
et 338).

Hujusmodi collectorum unus omnium apud nos notissimus sane est Rai-
nerius de Orio, non solum ob injurias et calamitates, quas officio suo incum-
bens perpessus est 1), sed praecipue ob magnas partes, quas in patria nostra
tamquam decimae collector habuisse traditur. Ipse enim pecuniam, quam pro
solutione decimae quinque capitula Trajectensia et abbatia S. Pauli deberent,
„secundum communem aestimationem” primus taxari fecit et ratificavit ad
summam ducentorum florenorum auri annuam 2), eademque summa stabilis dein
norma permansit, ut videri potest ex diplomatis centum post annos· editis.3)

 

1) Csr. Finke Die Papsturkunden Westsalem Einleitung xxxn; Gottlob l.l. 99 seq.
2) Vermeulen lmentari· 325.
3) V. gr. vau Mieris ehartnbook 111. 312, d.d. 1375 Octobris 10.

