Inuocnu‘rms VI. 97

1620. 1359, Junii 6, ap. Villamnovam

Folkero episcopo Gibelethano mandatur, ut in civitate et dioecesi Traj.
eoeiyat et recipiat bona leyata pro defensione Terrae Sanctae.

Venerabili fratri Folkero episcopo Gibeletheno (sic), apostolice sedis nuncio,

salutem etc.

Dum ultramarinorum insolencias metuimus Tartarorum, dum inhumanitates,
quibus Christi fideles in illis partibus opprimuntur, dumque memorie commen-
damus, qualiter inter ceteros infideles Turchi ad presens christi et Christianorum
infesti persecutores et hostes in multitudine gravi, eorum fines egressi, conflatis
eorum viribus per Sivirnorum l) et Romanie partes maritimas hostiliter discurren-
tes, in earundem fideles partium immaniter sternunt eosque innumeris dampnis et
jacturis afficiunt, post incendia, rapinas et spolia, quos evadit gladius impiorum,
velut bruta feralia venumdantes subiciunt miserabili servituti, pro cujusmodi
captivorum redemptione et partium custodia predictarum expensas cotidianas et
sumptus impendere pro viribus nos oportet, mens estuat, spiritus contremescit et
conceptus nostri nimium contabescunt. Sane nostras ad aures fidedignorum
testimonio est perductum, quod in civitate et diocesi TraJectensi non modica res
et bona mobilia et immobilia ac per se moventia per cives et incholas civitatis et
diocesis predictarum ad passagium ultramarinum seu impugnationem agrediendam
viriliter contra infideles in suis ultimis voluntatibus et alias fuerunt relicta,
donata vel legata, quorum nonnulli posteri vel heredes aut bonorum hujusmodi
detentores illa tradere sic legata seu alias explicare sedi apostolice, cui competit
in hac parte munus, proinde non curarunt, quedam sibimet de illis in eorum
anime prejudicium applicando et quedam irreverenter in predictorum dispendium
venumdando. Nos igitur, cupientes res et bona hujusmodi, ut tenemur, ad pias
et salubres causas deducere memoratas , fraternitati tue per apostolica scripta
mandamus attente, quatinus per te vel alium seu alios super hiis summarie et
de plano absque strepitu et figura judicii, vocatis quos evocandos noveris, te
informans, hujusmodi res et bona quecunque fuerint, qualia seu quanta a quibus·
cunque detineantur seu debeantur, sive infra limites dictarum civitatis et diocesis
fuerint seu alibi transportentur, nostro nomine petere, exigere et habere ac
debite conservare et custodire, donec a sede prefata receperis aliud in mandatis,
cum integritate procures3 contradictores quoscunque auctoritate apostolica per
censuram ecclesiasticam, appellatione postposita, compescendo, invocato ad hoc,
si opus fuerit, auxilio brachii secularis3 non obstante, si aliquibus communiter vel
divisim a sede predicta sit indultum, quod excommunicari vel interdici nequeant
aut suspendi per litteras apostolicas non facientes plenam et expressam ao de verbo
ad verbum de indulto hujusmodi et eorum nominibus seu ordinibus mencionem.
Nos enim tibi liberandi plenius et quitandi illos, a quibus res et bona receperis
memorata, de illis tantummodo, que recipere te continget, plenam et liberam
tenore presencium concedimus facultatem. Volumus autem , quod de hiis, que
abinde te recipere contigerit et quitare, duo consimilia publica instrumenta fieri
facias, quorum altero penes quos tanget dimisso, reliquum camere nostre mittas.
Dat. apud villamnovam Avinionensis diocesis, VIII Id. J unii, anno septimo.

περ. Vat. T. 241, s. 67v. 1) Sorbi?

11. 13

