Ina-nonnemo. 1x

hannis et S. Mariae considerantes, quod „in hujusmodi episcopi electione et
communibus universalis ecclesiae, civitatis et dioecesis Trajectensis negotiis
disponendis et ordinandis inter nos jus communiter habuerimus et in praesenti
habemus, . . . . quia dicti decanus et capitulum ecclesiae S. Martini in prae-
dictis jure et consuetudine nobis et nostris ecclesiis derogare nituntur'’‚ pro
jurum suorum defensione pactum tunc inierunt. Ipsa autem haec aemulatio
utrique nostrae bullae adulterandae occasionem rationemque certo praebuit ¹).

Eademque opinio tanto magis confirmatur, cum in Bullario nostro videamus,
eo tempore ipsam in dioecesim TraJectensem subrepsisse morem bullas papales
adulterandi. Argumento sit num. 630. Anno scilicet 1323 dominus Papa
scribit Johanni de Diest episcopo: „Litteras sub nostro et f. r. Clementis
pape V predecessoris nomine presumptione dampnabili fabricatas, quas nobis
mittere curavisti, liquido comperimus esse falsas”. Episcopum deinde laudat:
„quod falsitatem hujusmodi solerter, ut decuit, avertisti et earum fabricatores
vel eos, qui ipsis falsis litteris uti dampnabiliter presumebant, capi fecisti et
carcerali custodie mancipari.” .

Alterum ejusdem criminis casum exhibet num. 1106, diploma quidem
viginti postea annos emanatum‚ sed quo materia haec plenius illustretur, instru-
mentum haud spernendum. Anno nempe 1344 Clemens papa VI scribit Johanni
de Arkel episcopo: „quod Esicus Scibada rector ecclesie in Franckerff) tue
diocesis quasdam litteras falsas sub nomine Benedicti pape XI predecessoris
nostri fabricavit seu fecisse dicitur fabricari, per quas asserit sibi esse con-
cessum, vulgares circummorantes, qui parochiam suam singulis diebus Jovis
propter generale forum ibidem existens adeunt, de excessibus, quos committant
ibidem, posse corrigere et punire, et quod hujusmodi falsis litteris scienter
hactenus fuerit usus.” Dolendum sane est, hucusque ne unum quidem inter
transscripta bullarum falsarum Clementi V, J ohanni XXII, Benedicto XI papis
attributarum, de quibus numm. 630 et 1106 expressam faciunt mentionem,
nobis esse relictum. Quo fit, ut exemplari bullae spuriae saeculo XIV attributae
omnino careamus, nisi forsitan numero 1168 falsitatis nota jure sit inurenda.

Diploma hoc nonnisi in chartulario saec. XVI aetatem tulisse asseritur.. Spurium
De hujus bullae fide, quam suo loco minime prorsus infitiari sed tantum mun. 1168?
in dubium vocare ausus fuerim, ita me hodie dubitare solum audere fateor.
A stilo curiae alienum utique est statim in medias res incidere, incipiendo
nempe sine ullo prooemio generali, arenga vulgo nuncupato, quod per unam
alteramve sententiam paullatim ad argumentum bullae praeparet. Neque minus
alienum videtur, orationem in fine repentine abrumpere omissis quibuslibet
formulis, veluti: „Non obstantibus’' sive aliis talibus, quae privilegiorum con·
cessionem passim concludere et quasi communire solent. Praecipue autem
offendit hujus bullae argumentum: cui simile quid inter privilegia Regularibus
concessa penitus ignoro. Accedit, qnod varii favores sine ulla inter se con·
nexione recensentur, sed quasi per vim compositi occurrunt. Denique, ut pauca
tantummodo exempla afferamus, mirae sane videntur enuntiationes ejusmodi:
„Item indulgemus de gratia speciali omnibus et singulis prelatis, presbyteris
seu ecclesiarum rectoribus quibuscunque dictorum fratrum vel promotoribus et
relaxamus quidquid de horis canonicis per negligenciam omiserunt” . . . . et

 

1) Cfr. Muller l. l. Lxlx.

