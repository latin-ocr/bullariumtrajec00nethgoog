Inrnonuc'no. v11

Tacere utique licet de numm. 27, 22⁷0, 2279, de quibus dubitari non
potest, num auctore extraneo oriunda censenda sint. Quae igitur primo loco
ad rem nostram faciunt, sunt numm. 14 et 213 (de num. 1168 inferius agetur). spuria numm.
Sed utrumque hoc diploma spurium neque aliter superest nisi in apographis, 14 οἵ 21.
quae saeculo XIV antiquiora certo non sunt. Utrumque sane legitur in qui·
busdam chartulariis ecclesiae S. Martini Trajectensis eaque ratione adulteratum
esse videtur, ut Majoris et S. Salvatoris ecclesiarum capitula quamdam sibi
prae caeteris capitulis jurum eminentiam vindicarent.

At vero, num. 14 ut excerptum taliter qualiter contractum prius non
legitur quam in chartulario Leydensi (saec. XV) et in chartulario recentiore ,
quod Bockenbergius postea composuit. Falsarius autem nimis imperitus tam·
quam exemplar imitatus est num. 8, sed integram bullam adulterare non
ausus vel frustra forte conatus, genuini diplomatis inscriptionem, initium,
notam chronologicam ita adaptavit, ut ad spurium istud Conradi episcopi diploma
confirmandum cujusdam novae bullae speciem saltem praeberetl). Neque tamen
idem falsarius notam chronologicam diplomatis praecedentis imitando errorem
evitavit, quum Calixtum papam II mense Octobris an. 1121 nequaquam RemiS,
sed Melfiae sedem habuisse constet 2).

Jam superest num. 21, unum et solum specimen bullae spuriae integre
ex illo tempore residuae. Legitur hoc diploma, cui insertum est privilegium
Conrado regi III falso suppositum atque d.d. 18 Octobris anni 1145 3), in
chartulario quod dicitur Hannoverano (saec. XIV), et insuper in chartulario
quod supra laudavimus Leydensi. „Sed risum teneatis amici’': bulla papalis,
qua assertam regis donationem falsarius confirmari voluit, hac prior tempore
prophetici instar sermonis emanavit. Nihilominus utrique diplomati tum regali
cum pontificio fidem eruditi olim non denegarunt, donec van Spaen ⁴) utrique
falsitatis notam inussit. Porro ut hujusmodi commentis quaenam fidei species
indueretur, eo facilius fiebat, quod duo ejusdem Oonradi regis diplomata
genuina 5) in Libro donationum, chartulario antiquiore fideque haud indigno,
legebantur. A quibus et aliis documentis regiis falsarius nonnulla spolia callide
mutuando commentum suum concinnavit ⁰). Similiter quoque egit in elucu-
branda bulla Eugenii papae III: varias enim verborum structuras, quae secun-
dum stilum curiae confirmationem sonare videbantur, agglomeravit, non autem
tam apte, ut si quis conferat cum aliis formulis confirmatoriis illo tempore
adhibitis, fraus affectata penitus eum lateat (cfr. v. gr. numm. 17—20, 23 etc.).
Quodnam autem exemplar coaevum in fingendo bullae initio adhibitum sit,
indicari omnino non potest, cum tam inter Reqesta Pontificum Romanorum,
quae cl. Jaffe edidit, quam in Bullario nostro altera bulla iisdem verbis: Sup-
plicatio charissimi, incipiens desideretur. Notae tamen chronologicae exemplar
invenitur in Bullario num. 243 cujus diplomatis autographum aetatem certo

 

1) Csr. S. Muller Fz. Het oudsto Cartalam-ium van lut Stichi Utreclat [ul. LXIII—LXIV.
2) Jatre-Loeuwenfeld 6925—6930.

3) Bohmer Reges-ia chronoledipM. (Francofurti 1831) 2248.

4) Inleidiny tot de historie van Golden-land (1801) 1. ‘247 seq.; cfr. etiam W. Mol! Kar-kyneb-
van Nedao-land 11. 1. 310-311.

5) Bolimer Regula 2177 et 2249.
6) Muller l. l.; vide etiam 127 et 131.

