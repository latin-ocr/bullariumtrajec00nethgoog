Inraonucrro. xxr

(numm. 986, 987, 988, 1054, 1131); ad terras ejus dominio subjectas qui·
busdam nunciis apostolicis extenditur legationis officium (num. 1050); aestate
media an. 1343 ejus nuncii, qui quaedam explicent negotia et „quod nihil
ecclesie Romane displicibile attemptaret scienter”, excusando asseverent, ad
curiam papalem bis destinantur (numm. 1087, 1093); immo etiam ut Sepul-
crum dominicum aliaque Terrae Sanctae oratoria devote visitare sibi liceat,
Summi Pontificis veniam et humiliter supplicat et, quamvis hujusmodi pere-
grinatio ut minime tunc oportuna Papae displiceat, illico obtinet (numm. 1092,
1093), mense Julio an. 1344 idem Wilhelmus comes, cum presbyterum quendam
interfici jussisset, excommunicationis et homicidii reatum incurrit, a quibus
absolutionem submisse deprecatus et secundum mandatum papale assecutus
est, sed nonnisi acerbissima, quam Canones ecclesiastici exigunt, poenitentia
eaque publice prius peracta (num. 1123). Tantopere sedi apostolicae ulteriori-
bus vitae annis obsecutus est Wilhelmus IV comes, dum tamen ejus sororis
maritus Ludovicus de Bavaria cum auctoritate papali acerrime dimicaret. Mirum
proinde non apparet, ut ab auctoribus traditur, Electores Imperii, qui contra
Ludovicum Bavarum a Romano starent Pontifice, eundem Wilhelmum an. 1345
voluisse „exaltare in Imperatorem'' l). Idipsum Clementis papae VI non obscure
indicant literae consolatoriae,‘ quae, Wilhelmo misere in pugna apud Stauriam
perempto, ad ejus matrem, uxorem, praesules territoriales destinatae leguntur
(numm. 1155—1157). Quibus dominus Papa testatur, paterno more se compati
„de subtractione tam cari nobisque dilecti filii, ad cujus status et honoris exal·
tationem, si non obstitisset divina vocati0, aspirabamus intense.’' Summum
quoque Pontificem valde favisse proposito, ut Wilhelmus princeps ambitiosus,
ad bella suscipienda alacerrimus, auctoritati papali jam obsequentissimus, Im·
perii fastigium ascenderet, ex verbis supra laudatis clare intelligitur.

Etiam Alberto de Bavaria comitatus Hannoniae et Hollandiae gubernante,
Pontifices Romani publicis harum partium negotiis utcumque alieni non erant.
Urbanus papa V an. 1364 Petrum episcopum cameracensem suum deputavit
nuncium, qui paci inter supradictum ducem et quosdam nobiles componendae
operam daret. Quo autem eventu hoc factum fuerit, documenta nostra dubium
relinquunt (numm. 1786, 1787, 1816, 1818, 1819-1821). Cum idem dux
in comitatu Hannoniae contra libertatem ecclesiasticam plurima usurpasset et
attentasset, ut injuriis episcopo ecclesiaeque Cameracensibus inferendis prorsus
abstineret, Gregorius papa XI an. 1372 serio eum admonuit (num. 2077).
Quam monitionem anno sequenti, iisdem gravaminibus non cessantibus, Summus
Pontifex iteravit (num. 2157).

Civilibus comitatus Gelriae negotiis Johannes papa XXII semel inter-
venit, scilicet cum Reynaldus comes H cum Henrico de Virneburch archie-
piscopo Coloniensi dissensionis haberet materiam. Sed ne paululum quidem
paci conduxisse videntur literae, quibus ineunte an. 1326 Reynaldum comitem,
ut a quibusvis offensionibus archiepiscopo et ecclesiae injungendis penitus desi-
steret, adhortatus est dominus Papa (num. 671). Etenim mense Martio an.
1328 nonnullis praelatis committitur, ut concordiae inter eosdem aemulos
instaurandae opes suas efficaciter adhibeant3 Henricus autem archiepiscopus,

 

1, cfr. J. a Leydis chronio. nagia. Lib. xxvm, c. 11, p. 255.

