Usamus V. 155

Urbanus episcopus, servus servorum Dei, venerabili fratri . . episcopo
Leodiensi et dilectis filiis . . abbati monasterii sancti Petri Gandensis Torna-
censis diocesis ac . . decano sancti Agricoli Avinionensis salutem et apostolicam
benedictionem.

Peticio dilectorum ΙΙ filiorum Hugonis abbatis et conventus monasterii
Egmondensis ordinis sancti Benedicti, Trajectensis diocesis, nobis exhibita con-
tinebat. quod, licet olim super nonnullis articulis in quadam causa inter ipsos
et Johannem Waltheri de Egmonda natum lff, militem dicte diocesis, super qui-
busdam terris, prediis et rebus aliis coram certo auditore in palatio apostolico
pendente datis remissio ad partes ad probandum articulos hujusmodi ad certos
judices auctoritate apostolica facta fuisset et per dictum auditorem, qui articulos
‚ipsos inclusit, partibus ipsis hincinde sub certis penis inhibitum extitisset, ne
alterutri parcium earumdem alia in suis testibus producendis impediret vel
aliquod impedimentum prestaret, quominus probationes hincinde fieri possent,
tamen prefatus miles multipliciter impedivit, quominus iidem abbas et conventus
nonnullos testes, quos producere volebant, producere possent, et nihilominus per
suos familiares et satellites domesticos ac continuos commensales atque fautores
quondam Hugonem Johannis de Lumme ¹) laicum, testem pro parte dictorum
abbatis et conventus productum, postquam ab eo de veritate dicenda per dictos
judices receptum juramentum fuerat, antequam in causa ipsa deposuisset, pu-
blice interfecit prefatosque abbatem et conventum successivis temporibus ultra
duo milia florenorum auri dampnificavit grangiasque prefati monasterii et quam-
plures domos ipsius ac animalia et alia bona diversa in eisdem domibus exis-
tencia necnon quoddam molendinum, ad ipsos abbatem et conventum justo
titulo pertinens, ignis incendio concremavit ac quondam Arnoldum dc Driel
priorem claustralem dicti monasterii infra muros et septa ipsius monasterii cru-
deliter occidit, prefato milite omnia fieri mandante eaque suo nomine facta rata
habente et accepta; ortaque propterea inter eosdem abbatem et conventum ac
militem materia questionis, nos venerabili fratri nostro Bernardo archiepiscopo
NeapolitanO, tunc capellano nostro et auditori causarum palacii apostolici, ad
instanciam dictorum abbatis et conventus commisimus, ut causam, quam iidem
abbas et conventus contra prefatum militem et alios fautores, pro parte dictorum
abbatis et conventus in prima citatione nominandos, super premissis et eorum
occasione movere intendebant, audiret et fine debito terminaret, non obstante,
quod causa ipsa de sui natura ad Romanam curiam devoluta et apud eam
tractanda et finienda non esset, et quod se de premissis informaret, et si per
informationem hujusmodi reperiret, dictum militem et alios, ut premittitur,
nominandos de hiis publice diffamatos, eundem militem et sex ex predictis
fautoribus pro parte dictorum abbatis et conventus in primo citatorio nomi-
nandos, ut coram eo personaliter comparerent, extra Romanam curiam et ad
partes citare posset, quociens opus esset. Idemque Bernardus tunc auditor,
super hiis summaria informatione recepta, quia per informationem hujusmodi
reperit, dictum militem necnon Gerardum dictum Rubizant, Hermannum dictum
Valkenaer, Nicolaum de Naeldwyc et Arnoldum dictum Wilde laicos dicte
diocesis de premissis publice diffamatos, eosdem militem et laicos ad instantiam
magistri Andree de Groningen, procuratoris dictorum abbatis et conventus,
coram eo in judicio comparentis, per suas certi tenoris litteras citari fecit ad

