xxm Ixrnonucrio.

incerto eventu dimicarunt aemuli neque alterutri parti Romanus Pontifex aperte
se exhibuit fautorem. Modo an. 1317, ne quis vacante Romanorum Imperio
se Italiae vicariatui sive aliis imperialibus officiis immiscere auderet, expresse
inhibuit censurasque ecclesiasticas, hanc ob causam inflictas, mense Maji an.
1322 nostris quoque in partibus promulgandas mandavit (num. 604). Ludo-
vicus tamen rex, sui aemuli jam vietor, an. 1323 cum Johanne papa XXII
acriter dissentire coepit atque mense Martio an. sequentis excommunicationis
sententia perculsus, mense J ulio omnis in Imperium juris expers declaratus
est. 1) Quorum processuum tenores archiepiscopo Coloniensi ejusque suffra·
ganeis, ut per singulas dioeceses promulgarentur, transmissi nostrisque etiam
in partibus publicati sunt (numm. 628, 636, 639, 641); sed ne paullulum quidem
obstitisse videntur, quominus Wilhelmus Hollandiae comes cum Ludovico Bavaro ,
consentire pergeret. Nam mense Martio an. 1324 hujus favore regio manifeste
fruitur 2), quandoquidem die 26 Februarii proxime praeterito regi mox excom·
municationis sententia percellendo filiam suam Margaretam nuptum dederat. 3)
Inter socerum et generum intima inde relatio assidue florebat, quamvis per annos
proximos tum archiepiscopum coloniensem ejusque suffraganeos cum singulatim
Johannem de Diest episcopum Traj., ut Ludovicum regem tamquam excommu-
nicatum denunciarent et evitari facerent, identidem Summus Pontifex admonuerit

(numm. 654, 692, 714, 715, 716, 720, 721, 741). Porro Henricus de Virne-

burch, qui usque ad an. 1332 ecclesiae Coloniensi praefuit, omnesque et singuli
ejus suffraganei, excepto tantum Ludovico episcopo Mindensi, fideliter adversus
Ludovicum Bavarnm a Summo Pontificc steterunt. ⁴¹) Quapropter hujusmodi
mandata papalia nedum omiserint, tam scdulo executi sunt, ut propter suam
in tali negotio diligentiam atque devotionem laudibus commendati legantur
(numm. 668, 669). Nec mirum, in hisce Summi Pontificis diplomatis sin-
gulatim occurrere subinde Jobannem de Diest episcopum Traj., ad cnjus
dioecesim pertinebat Wilhelmus comes III, Ludovici regis socer maximaeque
auctoritatis sectator.

Diuturnum istud inter Sacerdotium et Imperium dissidium maximopere
effervuit an. 1327 , cum Ludovicus rex, coronae imperialis cupidus, in Italiam
expeditionem faceret ac suam in Johannem Pontificem obstinationem eousque
propelleret, ut Nicolao V antipapa creato miserabile in Ecclesia schisma effe·
cerit. Iter aggressus Wilhelmum socerum, ut secum Italiam pergeret, etiam
atque etiam invitavit Lndovicus rcx. Sed frustra. Etenim Wilhelmo comiti diu
quidem et serio in animo fuit Romam ire, scd quod mense Julio sibi adhuc
proposuit iter jam mense sequenti penitus omisit, suadentibus praesertim Eduardo

Angliae rege et Johanna conjuge. Quapropter dispensationem matrimonialem
multis abhinc annis denegatam tandem obtinere meruit. 5)

1) Csr. Wetzer und Welte's Kirchenleoeikon (2⁶ Auss. Freiburg 1882) i. v. Ludwig lv dcr Bayer
VIII. 229 seq.

2) Cfr. van Mieris l. l. 335.
3) Cfr. supra Introd. p. XX115 „contra voluntatem tamen conjugis‘’ (i. c. Johaunae dc Vallesio),
ut ait Annalium scriptor laudatus,

4) Csr. H. Finke Die Stellam der Westsc’iliscloen Bisa-hose und Horren im Kampsa Ιικῶω. d.

Bayern mit Papst Johann XXII. Ztschr. fiir Gcsch. und Altertnumsk. Westf. Bd. 48, S. 214 ff.
5) Csr. supra Introd. p. XXIV.

