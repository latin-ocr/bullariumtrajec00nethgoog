202 Gaaooams XI.

videncia et temporalium circumspectione aliisque virtutum meritis apud nos
laudabilia fidedigna testimonia perhibe(n)tur, direximus oculos nostre mentis3
quibus omnibus debita meditatione pensatis, de persona tua nobis et eisdem
fratribus ob dictorum tuorum exigentiam meritorum accepta, ipsi Trajectensi
ecclesie de dictorum fratrum consilio auctoritate apostolica providemus teque
illi preficimus in episcopum et pastorem, curam et administracionem ipsius
ecclesie tibi in spiritualibus et temporalibus plenarie committendo, in illo, qui
dat gratias et largitur premia, confidentes, quod eadem ecclesia per tue cir-
cumspectionis industriam et providenciam circumspectam sub tuo felici regimine,
dextera Domini tibi assistente propitia, salubriter et prospere dirigetur et grata
in eisdem spiritualibus et temporalibus suscipiet incrementa. Jugum igitur
Domini tuis impositum humeris prompta devocione suscipiens, curam et admi-
nistracionem predictas sic exercere studeas solicite, fideliter et prudenter, quod
ipsa ecclesia gubernatori provido et fructuoso administratori gaudeat se com-
missam, tuque preter eterne retribucionis premium benivolencie nostre graciam
exinde ulterius consequi merearis. Dat. apud Villamnovam Avenionensis diocesis,
VII Id. Julii, anno primo· ’

In e. m. dilectis filiis capitulo ecclesie TraJ‘ectensis salutem etc.

In e. m. dilectis filiis clero civitatis et diocesis Trajectensium salutem etc.

In e. m. dilectis filiis populo civitatis et diocesis TraJectensium salutem etc.

In e. m. dilectis filiis universis vassallis ecclesie Trajectensis salutem etc.

In e. m. venerabili fratri . . archiepiscopo Coloniensi salutem etc.

In e. m. carissimo in Christo filio Carolo Romanorum imperatori semper
augusto salutem etc.

Περ. Ao. T. 3, f. 64.

2013. ’ 1371, Julii 10, ap. Villamnovam.

¹Swedero Uterlo canonico ecclesiae Traj. reservatur omne jus Arnoldo (de
Hoerne) eleeto Traj. competens in praeposituram et archidiaconatum ejusdem
ecelesiae. — Deputantur executores.

Dilecto filio Swedero Uterlo canonico Trajectensi, salutem etc.

Honestas morum et vite aliaque multiplicia merita probitatis, super quibus
apud nos fidedignorum commendaris testimonio , nos inducunt, ut personam
tuam speciali prerogativa favoris et gracie prosequamur. Exhibita siquidem nobis
pro parte tua peticio continebat, quod orta dudum inter te et dilectum filium
Asnoldum electum Trajectensem super prepositura et archidiaconatu ecclesie
Trajectensis invicem canonice annexis, quos per obitum condam Henrici de
Mula (sie) 1) prepositi ejusdem ecclesie, qui extra Romanam curiam decesserat,
vacavisse teque per dilectos filios decanum et capitulum ipsius ecclesie, ad quos
electio prepositi et archidiaconi ejusdem ecclesie eciam de antiqua et approbata
‘et' hactenus pacifice observata consuetudine pertinet, in prepositum et archi·
diaconum ipsius ecclesie electum ad hujusmodi electionem auctoritate ordinaria
confirmatum fuisse, quodque idem electus per liberam resignacionem dilecti filii

 

 

 

 

