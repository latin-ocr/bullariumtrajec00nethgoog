x11 Innonucrro.

latim fuisse merito dicitur ¹). Regem utique in temporalibus supremum totius
Imperii caput, immo etiam „imperatorem mundi’' omnes credebant. At vero
in Imperio Christiano tam caput quam singula membra in spiritualibus legi
divinae Summoque Pontifici tamquam Vicario Christi omnino subJ‘ecta esse,
nemo tunc infitias ibat. Suum utrique potestati aeque tribuere difficile proinde
non erat, quamdiu felix inter Sacerdotium et Imperium concordia florebat.
Quid autem, cum spiritualem inter et temporalem potestatem infausta esset
exorta discordia? Quominus Deo magis quam hominibus obedirent 2) episcopi,
nimis obstabat intima eorum ad regiam potestatem relatio eaque multiplici
vinculo contracta. Erant nimirum episcopi non solum jurisdictione spirituali ,
sed temporali quoque potestate praediti; erant Ecclesiae pastores, sed insuper
Imperii principes3 erant Summo Pontifici ut „Episcopo episcoporum” subJecti,
sed regis etiam clientes. Quid mirum, si procedente tempore in episcopis
saecularis principis character prae ecclesiastica dignitate invaluerit3 quid mirum
dico, si in tanto-discrimine complures ad instar Esau pro pulmento regii favoris
opulentique splendoris primogenita Ecclesiae jura vendiderint!

Eousque rerum eventus pedetentim conduxerunt3 „ab initio autem
non fuit sic” 3). Erant sane ecclesiae Ultrajectinae fundatores, uti S. Wille·
brordus, S. Bonifatius aliique illustres Evangelii praecones apud Pepinum ,
Carolum Martellum, carlomannum Francorum reges quam gratissimi, sed
interim Sedi Apostolicae, a qua se in Vineam missos cuique penitus subJectos
se esse gloriabantur, corde atque ore devoti. Neque etiam laudabilis haec erga
supremam tam spiritualem quam temporalem potestatem submissio ad hanc vel
illam partem nimis declinavit, ut primum episcopi Trajectenses terris atque
possessionibus amplum in dominium sensim accrescentibus donatos se vide-
runt. Quae quidem donationes, ut jam tempore S. Willebrordi incoeperunt, ita
usque ad medium saec. XI a diversis regibus et imperatoribus auctae, confir-
matae, privilegiis communitae leguntur atque multis titulis tam Ecclesiae quam
Imperii stabilitati perutiles collaudantur 4). Poterant episcopi ditionis terrestris
fulcimento adjuti erigendis ecclesiis, monasteriis, institutionibus piis facultates
suas impendere majoreque auctoritate gaudere, qua populo rudi praeessent et
refractarios cohiberent. E contrario, hanc potestatem· civilem episcopis attri-
butam Imperio stabiliendo summopere conduxisse indubium quoque est. Etenim
episcopi, cum regia liberalitate tantis possessionibus et honoribus ornatos se
viderent, fidelissimi erant regis clientes ejusque praesidio contra principes
vicinos sibi insidiantes saepius indigebant3 erant regi suo in aula consiliarii,
in castris duces, in expediendis negotiis ministri, viris laicis certo praeferendi,
quippe qui eruditionem et culturam aspernari atque pro semetipsis suaque stirpe
dominii feodalis accretionem ac a regia summa potestate libertatem potius quam
subjectionem appetere solerent ⁵).

In hac artissima cum potestate regia conjunctione complures episcopi
Trajectenses a fine saeculi VIII usque ad tempus Henrici regis IV floruerunt,
in quos procul dubio cadit illud Sigeberti abbatis Gemblacensis elogium: „Sub

 

 

1) lta v. gr. W. von Giesebrecht die Gesclaickte dor deutschen Kaisar-seit 111. 7 (3⁰ Auss. 1869).
2) Csr. Acta Apostol. V. 29.

3) Matthaeus xlx ε 8. 4) cfr. Mon Korkyeechiodenie 11. ι. 38-40.
5) Csr. Giesebrecht 11. 7-9 et 111. 7—8.

