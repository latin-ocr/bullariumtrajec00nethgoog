Inraonuc‘rro. Lxxm

„Episcopo episcoporum’' rationem colere debuisse illico patet. Porro vix con-
secratus quilibet episcopus ut in solemni fidelitatis juramento sic promittat, jus
Decretalium exigit: „Limina Apostolorum singulis annis aut per me aut per
certum nuncium visitabo, nisi eorum absolvat licentia.'’ 1) Et vocabula ista:
„Limina Apostolorum” non stricte sensu nativo intelligenda sunt, scilicet
tamquam gloriosum beatorum Petri et Pauli in Basilica Romana Sepulcrum,
sed latiore quodam sensu paullatim aequivalere coeperunt curiae papali, ubi
Romanum Pontificem hic et nunc sedem babuisse contingeret. Nam saec. XIV
minime ipsa in Urbe, sed Avenione suum visitationis officium praestare episcopi
solebant. 2) Quo tempore ad visitanda Limina stricta obligatio orta fuerit,
certo definiri nequit. Ante saec. XIII hac de re consilia potius quam praecepta
forte Romani Pontifices ediderunt; deinde vero lex, a Gregorio papa IX con-
dita, semper viguit, ut certo temporis intervallo quisque episcopus neo-conse-
cratus se Limina Apostolorum visitaturum jurejurando promitteret. Quod tem-
poris intervallum tanto amplius concedi mos generatim erat, quo magis dissitam
a curia papali novus antistes sedem haberet. 3)

Nunc quod ad episcopos Trajectenses attinet, Johannes de Syrick a0 1291
juravit singulis bienniis se Limina aditurum (num. 408). Contra diploma infra
inserendum ostendere videtur, tempore Avenionensi, „curia existente citra
montes ,” singulis annis Sedem Apostolicam visitare debuisse episcopos nostros.
Ita saltem αθ 1321 de Frederico de Syrick diserte affirmatur.

Visitatio ad Limina, de qua hucusque egimus, inter „visitationes ver-
bales’' vulgo recensetur, ut a „visitatione reali'’ rite distinguatur. Haec porro
est obligatio nonnullis episcopis incumbens solvendi Gamerae Apostolicae certam
pecuniae summam, quoties Limina oportuerit visitare. 4) Quam „visitationem
realem'' an episcopi quoque Trajectenses solvere debuerint, nusquam appa·
ret, immo vero obligationem hujusmodi penitus negare videtur diploma hic
insertum. 5)

Similiter quod ad modum, quo „visitationis verbalis’' officium episcopi
nostri obierunt, paucissima nobis prostant indicia. Sane complures anti-

1) Decret. Gregor. Lib. 1. Tit. XXIV. cap. 4.

2) Cfr. Kirsch Enamsrwaltuny 22.

3) Phillips Kirchenrecht 11. 199 seq.

4) Kirsch l.l.

5) 1321, Januarii 12.

visitatio episcopi Trajectensis (In margine).

Universis presentes litteras inspecturis Gasbertus permissione divina Massiliensis episcopus,
domini pape camerarius, salutem in Domino.

Ad universitatis vestre noticiam presentium tenore deducimus, quod cum venerabilis pater
dominus Fredericus episcopus Trajectensis teneatur singulis annis curie (sic) existente citra montes
sedem apostolicam visitare, sedem ipsam pro uno anno proxime nunc transacto per providum
virum dominum Hominem de Peretulo, cappellanum reverendi patris domini Neapoleonis Car·
dinalis, procuratorem suum ad hoc specialiter constitutum, cum devotione debita visitavit. Nichil
tamen idem procurator visitationis hujusmodi nomine camere domini nostri pape obtulit vel servivit.
In cujus rei testimonium presentes litteras fieri fecimus et sigilli camerariatus nostri appensione
muniri.

Dat. avinione die XII suisnarii, anno domini MCCCXXI, indictione 1111, pontificatus sanc-
tissimi patrIs et domini nostri domini Iohannis pape xxu anno quarto.

obligationes Gamerae Tom. 7, s. 600.

